## Hvorfor

Vår tid er unik. Like mye som den er kompleks er den også heftet med enorme utfordringer. Selv om det finnes mange som jobber for å fremme nye perspektiver, nye verdier og nye løsninger kan det virke som utviklingen ubønnhørlig drar i fra oss.

## Ulike arenaer, samme mål

Bak ordet samfunnsomlafting står tanken om at alt filantropisk arbeid hører sammen. Utfordringer innenfor sosial rettferdighet, demokratisk inkludering, økologi, bærekraftig ressursforvaltning og naturvern kretser rundt like verdier og forståelse av samfunn.

## Samarbeid og samhold

Foreningen for samfunnsomlafting sitt formål er derfor å fremme samarbeid og samhold mellom privatpersoner, organisasjoner og foretak som aktivt jobber for samfunnsendringer av filantropisk art.

## Foreningen

Foreningen for samfunnsomlafting er en ideell, livsynsnøytral og partipolitisk uavhengig interesseorganisasjon for enkeltindivider som jobber for en bedre fremtid.
